# -*- mode: mandoku-view; -*-
#+TITLE: 何氏語林
#+DATE: 2015-08-24 23:40:10.452994
#+PROPERTY: ID KR3l0089
#+PROPERTY: BASEEDITION WYG    
#+PROPERTY: JUAN 卷二十五
<pb:KR3l0089_WYG_025-1a>¶
欽定四庫全書¶
　語林卷二十五　　　　　明　何良俊　撰¶
　　任誕第二十五¶
世所謂任誕其孔門狂者之流與昔孔子傳道不得中¶
行而思其次曰必也狂狷乎豈不以狂者志意髙逺易¶
於入道耶自東漢尚清名好為詭激之行魏晉以來又¶
喜言莊老一時如嵇阮輩以率情任性為得大道之本¶
其後阮孚謝鯤之徒咸共祖述浸以成風觀其脱落禮¶
<pb:KR3l0089_WYG_025-1b>¶
教不持名檢固多可非然能皭然塵埃之表舉天下不¶
足廽其顧則豈流俗所能庶㡬乎奈何世無孔子莫為¶
折中以斯人而卒於狂也惜哉¶
第五伯魚自以久宦不達將家屬客河東變名姓自稱¶
王伯齊載鹽徃來太原上黨所過輒為糞除而去陌上¶
號為道士親友故人莫知其處(第五倫/已見)¶
戴叔鸞少便誕節(後漢書逸民傳曰戴良字叔鸞汝南/慎陽人曽祖遵平帝時御史王莽僭)¶
(位稱病歸鄉家富尚俠食客常三四百人時人為之語/曰關東大豪戴子髙良少誕節母喜驢鳴常學之以娯)¶
<pb:KR3l0089_WYG_025-2a>¶
(樂/焉)居母喪時兄伯鸞居廬啜粥非禮不行叔鸞食肉飲¶
酒哀至乃哭而二人俱有毁容或以問叔鸞子之居喪¶
禮乎叔鸞曰禮所以制情佚情茍不佚何禮之論夫食¶
㫖不甘故致毁容之實若味不存口食之可也論者不¶
能奪¶
晉文帝(司馬子/上已見)大親愛阮嗣宗恒與談戯任其所欲不¶
迫以職事阮嘗從容言曽遊東平樂其土風願得為東¶
平太守文帝即從其意阮騎驢徑到郡至則壊府舍諸¶
<pb:KR3l0089_WYG_025-2b>¶
壁障使内外相望教令清當十許日便復乘驢去¶
阮嗣宗能為青白眼見禮俗之士以白眼對之時阮有¶
母喪嵇喜來弔阮作白眼喜不懌而退喜弟康聞之乃¶
齎酒挾琴造焉阮大恱遂見青眼¶
阮嗣宗任情縱誕不拘檢節時兵家女有才色未嫁而¶
死阮初不識其父兄徑徃哭之盡哀而還¶
阮嗣宗嗜酒荒放露頭㪚髪裸袒箕踞其後貴游子弟¶
阮瞻王澄謝鯤胡母輔之之徒皆祖述於籍謂得大道¶
<pb:KR3l0089_WYG_025-3a>¶
之本故去巾幘脫衣服宣露醜惡同於禽獸甚者名之¶
為通次者名之為逹¶
嵇叔夜性巧好鍜宅有一栁樹甚茂乃激水環之夏月¶
居其下鍜¶
劉伯倫以宇宙為狹常乘鹿車携一壺酒使人荷鍤隨¶
之曰死便埋我(名士傳曰劉伶字伯倫沛郡人肆意放/蕩土木形骸遨遊一世  竹林七賢論)¶
(曰伶處天地間悠悠蕩蕩無所用心嘗與俗士相牾其/人攘袂而起欲必築之伶和其色曰雞肋豈足以當尊)¶
(拳其人不覺/廢然而返)¶
<pb:KR3l0089_WYG_025-3b>¶
王安豐(王戎/已見)頴脫不持儀形好乘巴&KR1516;馬雖為三司率¶
爾私行廵省田園不從一人自以手巾挿腰(竹林七賢/論曰戎故)¶
(吏多大官相逄/輒下道避之)¶
王孝孫早嵗喪妻有一子貧無居宅惟畜露車有牛一¶
頭毎行輙使御之暮則共宿車上常歎曰滄海横流處¶
不安也(王尼/已見)¶
謝㓜輿鄰家髙氏女有美色謝嘗挑之女投梭折其兩¶
齒時人為之語曰任逹不已㓜輿折齒謝聞之傲然長¶
<pb:KR3l0089_WYG_025-4a>¶
嘯曰猶不廢我嘯歌¶
光孟祖避難渡江欲投胡母彦國初至值彦國與謝鯤¶
阮放畢卓羊曼桓彛阮孚散髮裸袒閉室酣飲已累日¶
孟祖將排户守者不聽孟祖便於户外脫衣露頭於狗¶
竇中窺之而大呌彦國驚曰他人决不能爾必我孟祖¶
遽呼入與飲時人謂之八逹¶
畢茂世為吏部郎常飲酒廢職比舍郎釀熟茂世因醉¶
夜至其甕間取飲掌酒者不察執而縛之郎徃視乃畢¶
<pb:KR3l0089_WYG_025-4b>¶
吏部也遽釋其縛茂世遂引主人宴於甕側取醉而出¶
(晉中興書曰畢卓字茂世新蔡人少傲逹為胡/母輔之所知温嶠素知愛卓請為平南長史)¶
胡母彦國至湘州爾時三伏中彦國坐正衙揺扇視事¶
其子子光從容顧語曰彦國復何為自貽伊戚(晉陽秋/曰彦國)¶
(子謙之/字子光)¶
胡母彦國子謙之醉與父語常呼父字彦國亦不怪一¶
日窺彦國厲聲曰彦國老年不得為爾將令我凥背東¶
壁彦國遂呼入與共飲酒¶
<pb:KR3l0089_WYG_025-5a>¶
成公子安(成公綏/巳見)妙解音律嘗當暑承風而嘯泠然成¶
曲¶
周伯仁正有姊喪常三日醉姑喪二日醉大損資望每¶
醉諸公常共屯守¶
周僕射(周顗/)與王公及朝士共詣尚書紀瞻宅觀妓紀¶
有愛妾能為新聲周於衆中欲通其妾露其醜&KR0126;顔無¶
怍色¶
周僕射在中朝時能飲酒一石及過江雖日醉每稱無¶
<pb:KR3l0089_WYG_025-5b>¶
對偶有舊對從北來周遇之欣然乃出酒二石共飲各¶
大醉及周醒使視客已腐脇而死¶
宋禕是石崇妓緑珠弟子有國色善吹笛後在晉明帝¶
宫帝疾患危篤羣臣進諌請出宋禕時朝賢悉見帝曰¶
卿諸人誰欲得者衆人無言阮遥集時為吏部尚書對¶
曰願以賜臣帝即遣出與之¶
阮遥集為安東㕘軍蓬髮飲酒不以王務嬰心後拜散¶
騎常侍性既好飲頻以金貂換酒為有司所紏帝置不¶
<pb:KR3l0089_WYG_025-6a>¶
問¶
王丞相辟謝仁祖(謝尚/己見)為掾到府通謁丞相以謝有勝¶
㑹語謝曰人謂君能作鴝鵒舞一坐盡傾寧有此理不¶
謝言佳便著巾幘而舞丞相令坐者撫掌擊節謝俯仰¶
在中旁若無人¶
劉承𦙍少有淹雅之度王庾温諸公素與周旋聞其至¶
共載看之劉倚被囊了不與三人言神味亦不相酬俄¶
頃賔退王庾甚怪此意温曰承𦙍好賄新下必有珍寳¶
<pb:KR3l0089_WYG_025-6b>¶
當有市井事令人視之果見向囊皆珍玩正與胡父詣¶
賈¶
謝仁祖開率頴秀辯悟絶倫脫略細故不為流俗之事¶
小時好著刺紋袴¶
謝鎮西(謝尚/己見)酒後於槃案間為洛中市肆工鴝鵒舞甚¶
佳¶
謝鎮西著紫羅襦據胡牀在大市佛圖門樓上彈琵琶¶
作大道曲¶
<pb:KR3l0089_WYG_025-7a>¶
羅友少有美韻不持檢節好伺人祠徃乞餘食雖營署¶
市肆不以為羞時在桓公府桓責之曰君太不逮湏食¶
何不就身求乃至於此友傲然不屑荅曰就公乞食今¶
乃可得明日已復無桓大笑之(晉陽秋曰羅友字它仁/襄陽人好學嗜酒不持)¶
(節檢在桓温府以家貧乞禄温以其非治民才許而不/用後同府人有得郡者温送别友至晚問之荅曰昨奉)¶
(教㫖首旦出門中路忽逢一鬼大見揶揄云只見汝送/人作郡何不見人送汝作郡民回還以解不覺成淹緩)¶
(之罪温雖笑其滑稽心頗愧焉後以為襄陽/太守舉其宏綱不存小察甚為吏民所安)¶
王中郎(王坦之/己見)以圍棋為手談故其在哀制中祥後客¶
<pb:KR3l0089_WYG_025-7b>¶
來方幅㑹戲¶
王佛大(王忱/己見)性嗜酒醉輙經日自號上頓故今世人猶¶
稱大飲為上頓¶
王佛大自恃才氣放酒誕節慕王平子之為人婦翁嘗¶
有慘王乘醉弔之婦翁慟哭王與賔客十許人連臂被¶
髮祼身而入繞之三匝而出¶
𡊮山松衿情秀逺妙解音樂舊有行路難曲辭頗踈質¶
山松好之乃為文其辭句婉其節奏每因酣醉歌之聽¶
<pb:KR3l0089_WYG_025-8a>¶
者無不流涕¶
顧長康矜伐過實諸年少因相稱譽以為戲弄嘗為散¶
騎常侍與謝瞻連省夜於月下長詠自云得先賢風致¶
謝每遥贊之長康彌自力忘倦謝將眠語槌脚人令代¶
已長康不覺有異遂申旦而止¶
陶淵明嘗九日無酒宅邉東籬下菊叢中摘盈把坐俄¶
望見一白衣人至乃是王𢎞送酒得便酣飲¶
陶靖節在家郡將候陶值其酒熟取頭上葛巾漉酒漉¶
<pb:KR3l0089_WYG_025-8b>¶
畢還復著之¶
陶淵明為彭澤令公田三百畆悉令吏種秫稻妻子固¶
請種秔乃使二頃五十畆種秫五十畆種秔¶
顔光禄(延之/)先為劉柳功曹在尋陽與淵明交欵後為¶
始安郡經過日造淵明每徃必酣飲致醉臨去留二萬¶
錢與淵明淵明悉送酒家稍就取酒¶
謝康樂因父祖之資生業甚厚奴僕既衆義故門生數¶
百鑿山浚河功役無已尋山陟嶺必造幽峻巖嶂千重¶
<pb:KR3l0089_WYG_025-9a>¶
莫不遍歴登躡常著木履上山則去前齒下山去其後¶
齒嘗自始寧南山伐木開逕直至臨海從者數百人臨¶
海太守王琇驚駭謂是山賊徐知是靈運乃安(沈約宋/書曰靈)¶
(運要琇更進琇不肯靈運贈詩曰邦君難地險旅/客易山行靈運後在㑹稽亦多徒衆驚動縣邑)¶
劉穆之小時家貧誕節不持檢操常徃妻江氏家乞食¶
多見侵辱不以為恥一日食畢求㯽榔江氏兄弟戲之¶
曰㯽榔消食君乃常饑何忽湏此及穆之為丹陽尹召¶
江氏兄弟食令厨人以金柈貯㯽榔一斛進之¶
<pb:KR3l0089_WYG_025-9b>¶
王敬𢎞為尚書僕射關署文案初不省讀嘗豫聽訟上¶
問以疑獄敬𢎞不對上變色問左右何故不以訊牒副¶
僕射敬𢎞曰臣乃得訊牒讀之政自不解¶
王敬𢎞夫人是桓南郡女兄敬𢎞性愛山水求為天門¶
太守及之郡南郡遣信要其過已敬𢎞至巴陵謂人曰¶
靈寳正當欲見其姊我不能為桓氏贅壻乃遣别船送¶
妻徃江陵彌年不迎山郡無事恣其遊適¶
顔延之好酒踈誕恒與物忤見殷景仁劉湛(二人並/己見)專¶
<pb:KR3l0089_WYG_025-10a>¶
當要任意甚不平常言天下之務當與天下共之豈一¶
人之智所能獨了辭甚激揚每犯權要常語劉曰吾名¶
器不升當由作卿家吏(南史曰延之小時經為/湛父劉栁後將軍主簿)¶
顔延之不能取容當世宋文帝傳詔召之頻不肯詣常¶
日但入酒店裸袒挽歌了不應對他日醉醒入見帝帝¶
問以諸子才能延之曰竣得臣筆測得臣文&KR0930;得臣義¶
躍得臣酒何尚之因問誰得卿狂荅曰其狂不可及¶
謝超宗恃才使酒多所凌忽嘗以應對忤㫖出為南郡¶
<pb:KR3l0089_WYG_025-10b>¶
王中軍司馬人問曰聞有新命定是何府謝荅曰不知¶
是司馬為是司驢既是驢府政應為司驢(蕭子顯齊書/曰超宗恃才)¶
(使酒為齊髙帝黄門郎在省常醉上召見問北方事超/宗曰虜動來二十年矣佛出亦無如之何以忤㫖出為)¶
(南郡王中/軍司馬)¶
𡊮尹(𡊮粲/己見)在郡時詩酒自適不以物務經心每杖策逍¶
遥當其意得悠然忘反郡南一家頗有竹石𡊮率爾歩¶
徃不通主人直造竹所嘯詠自得主人出語笑欵洽俄¶
車騎羽儀至方知是𡊮¶
<pb:KR3l0089_WYG_025-11a>¶
𡊮尹踈放好酒嘗歩屧白楊郊野間道遇一士人便呼¶
與酣飲明日此人謂被知遇詣門求通𡊮曰昨日飲酒¶
無偶聊相邀爾勿復為煩¶
謝長史性通脫㑹意便行嘗預樂遊苑宴不得醉而還¶
因詣道邉酒罏停車褰幔與車前三騶對飲觀者如堵¶
謝處之自若(南史曰謝㡬卿靈運之曽孫超宗子也十/二補國子生齊文慧太子自臨策試謂王)¶
(儉曰㡬卿本長𤣥理今以經義訪之儉承㫖發問㡬卿/辨釋無滯文慧大稱賞焉儉謂之曰謝超宗為不死矣)¶
(及長博學有文梁天/監中至左光禄長史)¶
<pb:KR3l0089_WYG_025-11b>¶
謝長史庾左丞既免官二人志意相得並肆情誕縱或¶
乘露車歴遊郊野既醉則相與執鐸挽歌不屑物議(南/史)¶
(曰庾仲容字子仲潁川鄢陵人祖徽之父漪仲容㓜孤/為叔父泳所養及長杜絶人事專精篤學晝夜手不輟)¶
(卷吏部尚書徐勉擬泳子晏嬰為宫僚泳泣曰兄子㓜/孤人才麄可願以晏嬰所忝回用之勉許焉轉仲容太)¶
(子舍/人)¶
謝長史在省署時夜著犢鼻褌與門生登閣道飲酒酣¶
呌逹&KR0892;¶
張思光與弟寳積俱詣太祖思光於御前放氣寳積謝¶
<pb:KR3l0089_WYG_025-12a>¶
曰臣兄觸忤宸扆上笑而不問湏臾食至思光排寳積¶
不與同食上曰何不與賢弟共食思光曰臣不能與謝¶
氣之口同餐(張寳積/己見)¶
蕭侍中(蕭琛/己見)性通脫常自解竈事事畢餕餘便陶然致¶
醉¶
陳暄文才俊逸而沉湎過度兄子秀致書止之暄荅曰¶
速營糟邱吾將老焉(南史曰暄兄子秀常憂暄飲酒過/多致書於暄友人何胥冀其諷諫)¶
(暄與秀書曰見汝書與孝典陳吾飲酒過差吾有此好/五十餘年昔呉國張公亦稱躭嗜吾見張公時已六十)¶
<pb:KR3l0089_WYG_025-12b>¶
(自言引滿大勝少年吾今所進亦勝於徃日老而彌篤/唯吾與張季舒耳吾方與此子交歡地下汝欲夭我此)¶
(志耶昔阮咸阮籍同遊竹林宣子不明斯言王湛能𤣥/言巧騎武子呼為痴叔何陳留之風不嗣太原之氣巋)¶
(然翻成可怪吾既寂寥當世朽病殘年産不異於顔原/名未動於卿相若不日飲醇酒復欲安歸汝以飲酒為)¶
(非吾以不飲為過昔周伯仁渡江唯三日醒吾不以為/少鄭康成一日三百盃吾不以為多吾嘗譬酒猶水也)¶
(可以濟舟亦可以覆舟故江諮議有言酒猶兵也兵可/千日而不用不可一日而不備酒可千日而不飲不可)¶
(一飲而不醉美哉江公可與論酒矣汝驚吾墜車侍中/之門䧟地武陵之第遍匝朝野自言憔悴丘也幸茍有)¶
(過人必知之吾平生所願身没之後題吾墓云陳故酒/徒陳君之神道若斯志意豈避南征之不復賈誼之慟)¶
(哭者哉何水曹眼不識盃鐺吾口不離瓢杓汝寧與何/同日而醒與吾同日而醉乎政言其醒可及其醉不可)¶
<pb:KR3l0089_WYG_025-13a>¶
(及/也)¶
齊神武欲用李元忠為僕射文襄言其常醉不可委以¶
臺閣其子搔聞之請元忠節飲元忠曰我言作僕射不¶
勝飲酒樂爾愛僕射宜勿飲酒(李百藥齊書曰李元忠/趙郡平&KR0068;人勸齊神武)¶
(建義拜侍中雖處要任不以物務干懐唯以聲酒自娯/大率常醉家事大小了不關心園庭羅種果藥親朋尋)¶
(詣必留連宴賞挾彈携壺遊遨里閈每言寧無食不可/使我無酒阮歩兵吾師也孔少府豈欺我哉後自中書)¶
(令復求太常卿以其/有音樂而多美酒)¶
胡倫許(胡叟/己見)不治産業常苦饑貧然不以為耻養子螟¶
<pb:KR3l0089_WYG_025-13b>¶
蛉以自給養每至貴勝之門恒乘一牸牛敝韋袴褶作¶
布囊容三四斗飲噉醉飽便盛所餘餅肉以付螟蛉見¶
車馬榮貴者視之蔑如不以經意¶
王無功性簡放不喜拜揖兄通知其誕縱不嬰以家事¶
鄉族慶弔婚冠不與也¶
房𤣥齡嘗送𦵏出定鼎門際晚且饑有鬻蒸餅者與同¶
行數人共食久之房素不持錢鬻者逼取直房曰乞你¶
頭銜我右臺御史也可隨取直時賞其放逸¶
<pb:KR3l0089_WYG_025-14a>¶
崔顥有美名李邕欲一見開館待之顥至獻文首章曰¶
十五嫁王昌邕叱起曰小兒無禮不與接而去(劉晌唐/書曰崔)¶
(顥有俊才而無士/行終司勲員外郎)¶
崔顥好蒲博飲酒及游京師娶妻擇有貎者稍不愜意¶
即去之前後如此數四¶
賀知章晚節尤加誕放遨嬉里巷自號四明狂客又稱¶
秘書外監¶
韓朝宗為山南採訪(柳子厚先友記曰韓㑹字朝宗昌/&KR0058;人善清言有文章名最髙然以)¶
<pb:KR3l0089_WYG_025-14b>¶
(故多謗至起/居郎貶官卒)謂孟浩然深閑詩律寘諸周行必詠穆如¶
之頌因入奏挾與俱行先揚于朝約日引謁㑹浩然有¶
故人至劇飲歡甚或言與韓公約不當後期浩然叱曰¶
業已飲矣身行樂耳遑恤其他遂畢飲不赴¶
杜司徒(杜佑/己見)在維揚日嘗語賔幕曰我致政後著一麄¶
布襴衫跨小馬入市看盤伶傀儡足矣後致政果如其¶
言諌官䟽言三公不合入市公曰此自吾意正欲爾¶
陽城與二弟約凡吾所得俸入汝可度吾家有㡬口月¶
<pb:KR3l0089_WYG_025-15a>¶
食米㡬何買薪菜鹽凡用㡬錢先具之餘悉以送酒家¶
無留也¶
元微之廉問浙東有劉采春自淮甸來容色莫比元與¶
欵狎遂留浙河七年因醉題東武曰因循歸未得不是¶
憶鱸魚盧侍郎簡求戲曰丞相雖不為鱸魚為好鏡湖¶
春耳謂采春也¶
杜牧之分務洛陽時李司徒罷鎮閒居聲妓豪侈洛中¶
名士咸謁之李髙㑹朝客以牧之持憲不敢邀致牧之¶
<pb:KR3l0089_WYG_025-15b>¶
遣座客通意願預斯㑹李不得已邀之牧之獨坐南向¶
瞪目注視引滿三巵問李云聞有紫雲者孰是李指之¶
牧之凝睇良久曰名不虗傳宜以見惠李俯而笑諸妓¶
亦回首破顔牧之又自飲二爵朗吟而起曰華堂今日¶
綺筵開誰喚分司御史來忽發狂言驚滿座兩行紅粉¶
一時廽意氣閑逸旁若無人¶
司空圖(己見/)布衣鳩杖出則以女家人鸞臺自隨¶
南唐後主頗疑北人韓熈載肆情坦率不持名檢售妓¶
<pb:KR3l0089_WYG_025-16a>¶
樂迨百數人日與荒樂所得月俸散與諸姬熈載弊衣¶
芒屨作瞽者持獨絃琴俾舒雅執板挽之隨房乞食以¶
為笑樂(湘山野録曰韓熈載北人仕江南致位通顯不/防閑婢妾有北齊徐之才之風侍兒徃徃私客)¶
(客賦詩有最是五更留不住向人/枕畔著衣裳之句熈載亦不介意)¶
南唐李煜嘗以韓熈載盡忠直言欲用為相熈載後房¶
妓妾數十多出外舍私侍賔客煜以此難之左授右庶¶
子分司東都熈載盡斥諸妓單車上道煜喜留之已而¶
諸妓稍稍復還煜曰吾亦無如此何¶
<pb:KR3l0089_WYG_025-16b>¶
孟蜀兵部尚書李昊常以牡丹花數枝分遺親知即以¶
興平酥同贈且曰俟花凋謝即以酥煎食之無棄濃𧰟¶
何承裕嗜酒狂逸歴盩厔咸陽二縣令醉則露首跨牛¶
趨府為治清而不煩民頗安焉每覽牒訴必戲判以喻¶
曲直訴者多心伏引去徃徃召豪吏接坐引滿吏因醉¶
挾私白事承裕笑曰此見罔也當受杖杖訖復召與飲¶
(文苑傳曰何承裕有清才好為歌詩嗜酒狂逸初為中/都主簿桑惟翰鎮兖州知其真率不責以吏事官著作)¶
(佐郎出為盩厔咸陽令醉則露首跨/牛趨府府尹王彦昭以其名士容之)¶
<pb:KR3l0089_WYG_025-17a>¶
馮吉不持檢操雅好琵琶曲盡其妙教坊供奉號名手¶
者亦莫能及父道戒令勿習言性所好亦不能改道欲¶
辱之因家宴令吉奏琵琶為夀賜以束帛吉置於肩左¶
抱琵琶按膝再拜如伶官狀了無怍色(宋史曰馮吉字/惟一河南洛陽)¶
(人父道周中書令吉晉天福初任秘書省校書郎周顯/徳中遷太常少卿嗜學善屬文工草𨽻議者以掌誥許)¶
(之然性滑稽無操行每中書舍人/缺宰相即欲用吉終以佻薄而止)¶
馮惟一為太常頗不得意以杯酒自娯每朝士宴集雖¶
不召亦常自至酒酣即彈琵琶彈罷賦詩詩成起舞時¶
<pb:KR3l0089_WYG_025-17b>¶
人愛其俊逸謂之三絶¶
晏丞相(晏殊/已見)知南京王琪張亢為幕客汎舟湖中常以¶
諸妓自隨晏公把柁王張操篙王是南人知行舟次第¶
至橋下故使船觸柱而横厲聲曰晏稍使柁不正也(涑/水)¶
(記聞曰張密學奎張客省亢母宋氏白之族其夫好黄/白術宋氏伺其夫出取其書并燒煉之具悉焚之夫歸)¶
(怒之宋氏曰君有二子不使就學日見君燒煉而效之/他日何以興君之門夫感其言而止宋氏不愛金帛市)¶
(書至數千卷親教督二子客至輙忩間聽之客與其子/論文學政事則為之設酒肴或閒話諧謔則不設也僑)¶
(居常州胡樞密宿有文行宋氏以為必貴亢跅弛宋氏/常藏其衣冠不聽出唯胡秀才召乃給衣冠使詣之既)¶
<pb:KR3l0089_WYG_025-18a>¶
(而二子皆/仕至顯官)¶
歐陽文忠公在揚州作平山堂壯麗為淮南第一堂在¶
髙岡下臨江南數百里真潤金陵三州隱隱可見公凌¶
晨携客徃遊遣人走邵伯埭取荷花千餘朶分揷百許¶
盆與客相間遇酒行即遣妓取一花傳客以其葉盡處¶
則飲酒徃徃侵夜載月而歸¶
石曼卿以館職通判海州官滿日載私鹽兩船至夀春¶
託知州王子野貨之時禁網踈闊曼卿亦不為人所忌¶
<pb:KR3l0089_WYG_025-18b>¶
市中公然賣學士鹽¶
石曼卿喜豪飲與布衣劉潜為友嘗通判海州劉潜來¶
訪之曼卿迎於石闥堰與潜劇飲中夜酒竭船中有醋¶
斗餘傾入酒中併飲之明日酒醋俱盡¶
喻明仲妙於長笛持節數郡每出按行至山水佳處馬¶
上臨風輙快作數弄(墨莊漫録曰喻陟字明仲睦州人/持節數郡政績藹著雅善散𨽻尤)¶
(妙長笛嘗有馬上吹/笛詩張芸叟和之)¶
慎伯筠(東美/)秋夜待潮於錢塘江沙上露坐設大酒尊¶
<pb:KR3l0089_WYG_025-19a>¶
及置一杯對月獨飲意象傲逸吟嘯自若顧子敦適遇¶
之亦懷一杯就其尊對酌伯筠不問子敦亦不與語酒¶
盡各散去¶
張子通既貴其弟子遊好吹薤露暑月衣犢鼻納涼門¶
廡值里巷喪車過必徑趨羣挽中聲調清壯抑遏中節¶
或至郊外通夕而歸喪家以子通故攝至賔位常享醉¶
飽子通雖屢戒朂終不能止¶
劉跛子(青州/人)常拄一拐每嵗必一至洛陽看花館范家¶
<pb:KR3l0089_WYG_025-19b>¶
園春盡即還為人談噱有味范家子弟多狎之¶
李舟客都下一年無差遣後受昌州議者以去家逺改¶
受鄂倅劉淵才聞之徃謁李曰今日聞大夫欲受鄂倅¶
有之乎李曰然淵才悵然曰誰為大夫謀昌佳郡也奈¶
何棄之李驚問其佳淵才曰天下海棠無香昌州海棠¶
獨香聞者傳以為笑¶
王韶罷樞密以禮部侍郎知鄂州一日宴客出家妓奏¶
樂入夜席客張䜋沉醉挽家妓不前遽將擁之家妓泣¶
<pb:KR3l0089_WYG_025-20a>¶
訴於韶坐客皆失色韶徐曰比出汝曹以娯賔而乃令¶
坐客失歡命取大杯罰家妓容色不動談笑如故人皆¶
伏其量¶
米芾為書學博士一日上與蔡京論書艮嶽俄召芾至¶
令書一大屏上指御前一端州石硯使就用之書成芾¶
捧硯請曰此硯經賜臣芾濡染不堪復以進御上大笑¶
因以賜之芾蹈舞以謝抱負趨出餘墨霑漬袍袖喜動¶
顔色上顧京曰顛名不虗得京曰芾人品誠髙所謂不¶
<pb:KR3l0089_WYG_025-20b>¶
可無一不可有二(張思光/事己見)¶
陳季常(龍邱/子)嘗自洛之蜀載二女侍以從戎裝駿馬至¶
谿山佳處輙住終日¶
周公謹嘗與一時好事諸人邀趙子固各携所藏書畫¶
放舟湖上相與評賞飲酣子固脱帽以酒晞髮箕踞歌¶
離騷旁若無人薄暮入西泠掠孤山檥櫂茂樹間指林¶
麓最幽處瞪目絶呌曰此是洪谷子董北苑得意筆也¶
鄰舟數十皆驚駭絶歎以為真謫仙人(劉道醇五代名/畫補遺曰荆浩)¶
<pb:KR3l0089_WYG_025-21a>¶
(字浩然河南沁水人業儒博通經史善屬文值五季多/故隱於太行之洪谷自號洪谷子嘗畫山水樹石以自)¶
(適著山水訣一卷山圖繪寳鑑曰董源江南人事南唐/為後苑副使善畫  水樹石幽潤峯巒清深天真爛漫)¶
(意趣髙古論者謂其水墨𩔖王維著/色師李思訓兼工龍水無不臻妙)¶
　¶
　¶
　¶
　¶
　¶
<pb:KR3l0089_WYG_025-21b>¶
　¶
　¶
　¶
　¶
　¶
　¶
　¶
　語林卷二十五¶
