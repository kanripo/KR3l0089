# -*- mode: mandoku-view; -*-
#+TITLE: 何氏語林
#+DATE: 2015-08-24 23:40:10.429072
#+PROPERTY: ID KR3l0089
#+PROPERTY: BASEEDITION WYG    
#+PROPERTY: JUAN 卷二十四
<pb:KR3l0089_WYG_024-1a>¶
欽定四庫全書¶
　語林卷二十四　　　　　眀　何良俊　撰¶
　　企羡第二十二¶
夫自賢者日損見人之賢者日益夫茍見人之賢企而¶
望之常若不及則其進善寧有窮乎故曰好善優於天¶
下不虛耳¶
趙文楚拜東海相道經滎陽縣令曹暠是文楚故孝廉¶
迎路謁候文楚不為留暠送至亭次望塵不及謂主簿¶
<pb:KR3l0089_WYG_024-1b>¶
曰趙君名重今過界不見必為天下笑即棄印綬追至¶
東海謁文楚畢辭歸(范曄後漢書曰趙咨字文楚東郡/燕人少孤有孝行州郡舉孝廉不)¶
(就後舉有道拜東海相在官清簡計日/受奉視事三年以疾自乞徵拜議郎)¶
張楷除長陵令不至官𨼆居𢎞農山中學者隨之所居¶
成市後華隂山南遂有公超市(范曄後漢書曰張楷字/公超蜀郡成都人通嚴)¶
(氏春秋古文尚書門徒常百人賔客慕之父黨夙儒造/門車馬填街徒從無所止貴戚之家皆起舍巷次以候)¶
(過客往來之利楷疾/其如此輙徙避之)¶
李元禮獨持風裁以聲名自髙士有被其容接者名為¶
<pb:KR3l0089_WYG_024-2a>¶
登龍門¶
郭林宗來遊京師當還鄉里送車千許乘李膺亦在焉¶
衆人皆詣大槐客舍而別獨膺與林宗共載乘薄笨車¶
上大槐坂觀者數百人引領望之𦕈若松喬之在霄漢¶
庾徵君少給事縣庭郭林宗見而㧞之勸遊學宫遂為¶
諸生傭後能講論自以卑第毎處下坐諸生博士皆就¶
讐問由是學中以下坐為貴(范曄後漢書曰&KR0067;乗字世/遊潁川鄢陵人徵辟並不)¶
(起世號/徵君)¶
<pb:KR3l0089_WYG_024-2b>¶
郭林宗聲望顯重士爭歸之載刺常盈車¶
郭林宗嘗行陳梁間遇雨巾一角霑折二國學士著巾¶
莫不折其一角云作林宗巾¶
荀慈眀(荀爽/已見)嘗就謁李元禮(李膺/已見)因為其御既還喜曰¶
今日乃得御李君矣¶
孔北海(孔融/已見)深重鄭康成(鄭𤣥/已見)屣履造門吿髙宻縣為¶
𤣥特立一鄉曰昔齊置士鄉越有君子軍皆異賢之意¶
鄭君好學實懐明徳昔太史公廷尉吳公謁者僕射鄧¶
<pb:KR3l0089_WYG_024-3a>¶
公皆漢名臣又南山四皓有園公夏黄公潜光𨼆耀世¶
嘉其髙皆悉稱公然則公者仁徳之正號不必三事大¶
夫也今鄭君鄉宜曰鄭公鄉昔東海于公僅有一節猶¶
戒鄉人侈其門閭矧乃鄭公之徳而無駟牡之路可廣¶
開門衢令容髙車號為通徳門(殷芸小說曰鄭𤣥在徐/州孔文舉時為北海相)¶
(欲其返郡敦請懇惻使人繼踵又教曰鄭公久遊南夏/今艱難稍平倘有歸來之思無寓人于室毁傷其蕃&KR0122;)¶
(林木必繕治墻宇以俟還向及歸融吿僚屬昔周人尊/師謂之尚父今可咸曰鄭君不得稱名也𡊮紹一見𤣥)¶
(歎曰吾本謂鄭君東州名儒今乃是天/下長者夫以布衣雄世斯豈徒然哉)¶
<pb:KR3l0089_WYG_024-3b>¶
魏文帝大重虞仲翔仲翔在呉帝令設虛坐¶
山陽縣東北有嵇叔夜園宅後悉為墟父老猶稱嵇公¶
竹林(述征記曰山陽東北二十里魏中散/大夫嵇康園宅悉為田墟時有遺竹)¶
裴國寳(晉諸公賛曰裴瓉字國寳楷之子才氣爽雋終/中書郎  世說曰正始中人士比論以五荀方)¶
(五陳八裴方八王/以裴瓉方王敦)是裴叔則子風神髙邁見者無不&KR0113;¶
敬特為王萬子所重每從之遊(晋諸公賛曰王綏字萬/子辟太尉掾不就年十)¶
(九卒肥晋書曰萬子有羙號/而太  戎令食糠而肥愈甚)萬子父安豐(王/戎)謂之曰國¶
寳初不來汝那得數往萬子曰國寳雖不知綏綏自知¶
<pb:KR3l0089_WYG_024-4a>¶
國寳¶
廣陵戴若思(戴淵/已見)東南之羙舉秀才入洛素聞周僕射¶
名往候之終坐而出不敢顯其才辯¶
謝公少有羙譽時多慕愛鄉人有罷中宿縣者還詣公¶
公問其歸資荅云有蒲葵扇五萬公乃取其中者捉之¶
京師士庶競市價增數倍¶
謝太傅能為洛生詠謝本有鼻疾故其音濁名流愛其¶
詠而弗能及恒以手捉鼻為之¶
<pb:KR3l0089_WYG_024-4b>¶
謝叔源誅後及宋武帝受禪謝晦言曰陛下應天受命¶
登壇日恨不得謝益夀(謝混/小宇)奉璽紱帝亦歎曰吾甚恨¶
之使後生不得見其風流¶
張新安(張鏡/已見)少與顔光禄(延/之)鄰居顔談議飲酒喧呼不¶
絶新安靜翳無言聲後顔於籬邉聞其與客語設胡牀¶
坐聽辭義清𤣥顔指謂坐賔曰此中有人由此不復酣¶
呌¶
虞愿拜後軍將軍禇彦回詣之不值見其牀上積塵埃¶
<pb:KR3l0089_WYG_024-5a>¶
有書數卷彦回歎曰虞君之清乃至於此令人掃地拂¶
牀而去(南史曰虞愿字士恭㑹稽餘姚人元嘉中為湘/東王國常侍明帝立以愿儒吏學涉兼蕃國舊)¶
(恩除太常丞/散騎常侍)¶
王仲寳作解散幘斜揷簮朝野慕之相與倣效儉常語¶
人曰江左風流宰相唯有謝安¶
何思澄(已/見)終日造謁每宿豫作名紙一束曉便命駕朝¶
賢無不悉狎所在命食有人方之婁護思澄欣然當之¶
任中丞(任昉/已見)欲造阮居士(阮孝緒/已見)而不敢嘗至其兄履¶
<pb:KR3l0089_WYG_024-5b>¶
之許輙望而歎曰其室雖邇其人甚逺¶
元文若姿制閑裕吐發流靡瑯琊王誦見之未嘗不心¶
醉忘疲¶
魏尚書右丞髙綽國子博士封軌素以方直自業宣武¶
朝髙肇擅國肇拜司徒日綽送迎往來軌竟不詣肇綽¶
顧視不見軌遽歸歎曰吾平生自謂不失規矩今日舉¶
措不如封生逺矣¶
温子昇博覽百家文章清婉梁使張臯寫温文筆𫝊於¶
<pb:KR3l0089_WYG_024-6a>¶
江外梁武見之歎曰曹植陸機復生北土恨我辭人數¶
窮百六¶
趙郡李渾嘗燕聚名輩詩酒正歡譁崔㥄後到一坐無¶
復談話鄭伯猷歎曰身長八尺靣如刻畫謦欬作洪鍾¶
胷中貯千卷書使人那得不畏¶
李神雋晚年無子見崔瞻才學風流為後來之秀語邢¶
邵曰昨見崔㥄兒便為後生第一我遂無此物使人傷¶
懐¶
<pb:KR3l0089_WYG_024-6b>¶
韋敬逺志在放逸不干世務薛仁友(裕/)慕其恬静數載¶
酒候之談宴終日薛嘗謂親友曰大丈夫當聖明之運¶
而無灼然文武之用為世所稱雖復恓恓惶惶徒為勞¶
耳至如韋處士退不丘壑進不市朝怡然守道榮辱不¶
及何其樂也¶
仲長子光𨼆居北渚凡三十年非其力不食王無功愛¶
其貞素徙與相近¶
歐陽率更行見古碑(張懐瓘書斷曰歐陽詢字信本長/沙汨羅人官至太子率更令善書)¶
<pb:KR3l0089_WYG_024-7a>¶
(筆力勁險篆體尤妙髙麗國王愛其書遣/使請焉神堯曰不意詢之書名逺播海外)是索靖所書¶
(羊愔能書人姓名曰燉煌索靖字㓜安/張芝姊之孫官至征南司馬善草書)駐馬觀之良久¶
而去數百步復還下馬佇立疲倦則布毯坐觀因宿其¶
下三日乃去¶
閻立本善畫(朱景𤣥唐朝名畫録曰閻立本太宗朝/官宰相畫入神品與兄立徳齊名於世)至¶
荆州見張僧繇舊迹曰定虛得名耳明日又往曰猶近¶
代佳手明日又往曰名下定無虛士因坐卧觀之留宿¶
其下(宣和畫譜曰張僧繇吳人天監中官右將軍以丹/青馳譽于時嘗於金陵安樂寺畫四龍不㸃目睛)¶
<pb:KR3l0089_WYG_024-7b>¶
(謂㸃之則驤騰而去人以為誕固請㸃之因為落墨纔/及二龍果雷電破壁徐視畫已失矣獨二龍未㸃睛者)¶
(在焉世謂僧繇畫骨氣奇偉規模宏/逸六法精備當與顧陸並馳爭光)¶
崔湜執政時年三十六嘗暮出端門下天津橋馬上賦¶
詩曰春還上林苑花滿洛陽城張說見之歎曰文與位¶
固可致其年不可及也¶
崔湜甚重陸象先太平公主謀引崔為相崔曰陸𧰼先¶
人望宜幹樞近若不爾者湜敢辭主為言之遂並知政¶
事¶
<pb:KR3l0089_WYG_024-8a>¶
倪若水為汴州刺史時班景倩入為大理少卿倪設餞¶
于路因語之曰班生此行何異登仙¶
蘇司業每謂當時名士曰僕不幸生於衰俗所不耻者¶
識元紫芝(元徳秀已見國杜工部集曰蘇源明天寳中/守東平召為  子司業禄山陷京師源明以)¶
(病不受偽官肅宗復兩/京權考功郎中知制誥)¶
殷直清達於名理(摭言曰殷寅字/直清陳郡人)自恨言理少對以未¶
嘗面劉慎虚嘗想見其人¶
張嘉貞為相閱堂按見宋璟危言切議未嘗不失聲歎¶
<pb:KR3l0089_WYG_024-8b>¶
息¶
蕭頴士嚴酷異常有一僕事之十餘年頴士每加箠楚¶
輙百餘不堪其苦人或激之使去其僕曰我非不能他¶
從所以遲留者特愛慕其博奥耳(李冗獨異志曰頴士/常使一傭僕名杜亮)¶
獨孤郁是權相壻歴掌綸誥有羙名憲宗常歎曰我女¶
壻不如徳輿女壻¶
秦系客泉州南安有九日山系結廬其上系亡後南安¶
人猶思之為立小亭號其山為髙士峯¶
<pb:KR3l0089_WYG_024-9a>¶
叚文昌有別業在廣都縣之南龍華山嘗杜門力學於¶
此俗稱之為叚公讀書臺¶
杜舍人弱冠成名制策登科名振京邑嘗與同輩城南¶
遊覽至一寺有禪僧擁褐獨坐與之語𤣥言妙㫖咸出¶
意表問杜姓字又問&KR0113;何業傍人以累㨗誇之顧而笑¶
曰皆不知也杜歎訝因題詩曰家在城南杜曲傍兩枝¶
仙桂一時芳禪師都未知名姓始覺空門意味長(劉昫/唐書)¶
(曰杜牧字牧之司徒佑之孫好讀書攻詩為文/常自負經緯才畧為湖州刺史入拜中書舍人)¶
<pb:KR3l0089_WYG_024-9b>¶
文宗常戚戚不樂一日幸三殿東亭見横廊架巨軸上¶
指謂畫工程&KR0113;已曰此開元東封圖也命内臣懸於東¶
廡下上舉玉如意指張說輩歎曰使吾得其中一人則¶
可見開元之理¶
冦萊公出入宰相三十年不營私第處士魏野贈詩曰¶
有官居鼎鼐無地起樓臺暨萊公南遷時北使至内宴¶
宰執使者與坐歴視諸相語譯者曰孰是無地起樓臺¶
相公(王聖塗澠水燕談録曰陜右處士魏野與蒲中李/瀆俱有髙節以吟詠相善野於東郊鑿土室方丈)¶
<pb:KR3l0089_WYG_024-10a>¶
(䕃以&KR0113;竹泉流/其前曰樂天洞)¶
范文正貶饒州朝廷方治朋黨士大夫莫敢往别王待¶
制獨扶病餞於國門大臣責之曰君何自䧟朋黨王曰¶
范公天下賢者質何敢望之若得為范公黨人公之賜¶
質厚矣聞者歎服(東都事略曰王質字子野旦猶子也/以䕃補太常寺太祝知荆南府為政)¶
(有惠愛召為史館&KR0113;/撰拜天章閣待制)¶
黄魯直晚年懸東坡像於室中每早衣冠薦香肅揖甚¶
敬或以同時聲名相上下為問則離席驚避曰庭堅望¶
<pb:KR3l0089_WYG_024-10b>¶
蘇公門弟子耳安敢失其序¶
紹聖中用蔡京之請置元祐黨籍刻石禁中時尚書省¶
國子監亦有石刻國子監有無名子以朱大題其碑上¶
曰千佛名經¶
東坡自海外歸毘陵病暑著小冠披半臂坐船中夾運¶
河千萬人隨觀之坡顧語坐客曰莫看殺我否¶
陳無已(已/見)與晁以道俱學文於曾子固無已晚得詩法¶
於黄魯直他日二人論文以道曰吾曹不可負曾南豐¶
<pb:KR3l0089_WYG_024-11a>¶
既而論詩無已曰吾此一瓣香須為山谷道人燒也(昭/徳)¶
(先生郡齋讀書志曰晁說之字以道文元公𤣥孫少慕/司馬温公為人自號景迂生年未三十蘇子瞻以著述)¶
(科薦之紹聖中除中書/舍人以論不合去國)¶
唐侍御以論錢尚書去國同朝送之館學為空孝宗知¶
之歎曰遂為唐氏百年口實(周公瑾癸辛雜識曰唐仲/友之父侍御堯封孝廟時)¶
(以禮部侍郎除副端有直/聲嘗論錢尚書左遷小龍)¶
施聖與嘗使金親王至不肯退班一時稱其有守後金¶
使至闕問館伴云師㸃今居何官館伴宇文价於班列¶
<pb:KR3l0089_WYG_024-11b>¶
中指聖與示之金使恍然曰一見正人令人眼明(宋史/曰施)¶
(師㸃字聖與上饒人弱冠遊太學司業髙宏稱其文深/醇有古風官給事中假學士使金致命金廷立班既定)¶
(相儀者以親王至命師㸃退位師㸃屹立相儀者請數/四師㸃正色曰班立已定尚欲何為不肯少動在廷相)¶
(顧駭愕不敢復以為請使還/有言其事於上上嘉歎不已)¶
承暉生自富貴居家頗𩔖寒素常置司馬光蘇軾像於¶
書室曰吾師司馬而友蘇公(金史日承暉字維明好學/淹貫經史五經皆經師授)¶
(謹守力行不為虚文累官中都留/守元兵至中都失守仰藥而死)¶
趙文敏公(趙孟頫/已見)以程鉅夫薦起家為郎及鉅夫為學¶
<pb:KR3l0089_WYG_024-12a>¶
士承㫖求致仕去文敏代之先往拜其門而後入院時¶
人以為衣冠盛事¶
　　寵禮第二十三¶
何良俊曰今郡縣不請士宰相不俛眉之日久矣昔孔¶
子當春秋問齊魯陳衛之君聘問接轍其道雖不得大¶
行然不可謂不知之也世猶悲其不遇使生於今之世¶
茍非守章句擢甲科曽不得與士之最下者齒安望其¶
若此哉三代之風逖哉邈矣東漢猶有徒見二千石不¶
<pb:KR3l0089_WYG_024-12b>¶
如一逢掖之言或者東漢去古未逺夫以秦檜之當國¶
猶能優一陸士規時宋室雖季非無多聞懿實之士柰¶
何其所禮者特文華浮競之徒卒之挾勢黷賄而後之¶
不欲下士者遂為口實夫天道下濟而光明上不下交¶
世漸否塞徒使有志之士憤嘅盈襟嗚呼斯豈特在上¶
者之過哉¶
趙元叔舉郡上計到都(華嶠後漢書曰趙壹字元叔漢/陽西縣人體貎魁梧身長九尺)¶
(羙須豪眉望之甚偉恃才倨傲為鄉里所擯後屢抵罪/幾至死友人救得免乃作刺世疾邪賦以舒其怨憤曰)¶
<pb:KR3l0089_WYG_024-13a>¶
(伊五帝之不同禮三王亦又不同樂數極自然變化非/是故相反駮徳政不能救世溷亂賞罰豈足懲時清濁)¶
(春秋時禍敗之始戰國愈復増其荼毒秦漢無以相踰/越乃更加其怨酷寧計生民之命唯利已而自足于兹)¶
(迄今情偽萬方佞謟日熾剛克消亡䑛痔結駟正色徒/行嫗&KR3053;名勢撫拍豪强偃蹇反俗立致咎殃㨗懾逐物)¶
(日富月昌渾然同惑孰温孰涼邪夫顯進直士幽蔵原/斯瘼之攸興實執政之匪賢女謁掩其視聽兮近習秉)¶
(其威權所好則鑚皮出其毛羽所惡則洗垢求其瘢痕/雖欲竭誠而盡忠路絶嶮而靡縁九重既不可啟又群)¶
(吠之狺狺安危亡於旦夕肆嗜慾於目前奚異涉海之/失柂積薪而待燃榮納由於閃榆孰知辨其蚩妍故法)¶
(禁屈撓於勢族恩澤不逮於單門寧饑寒於堯舜之荒/歳兮不飽暖於當今之豐年秉理雖死而非亡違義雖)¶
(生而匪存有秦客者乃為詩曰河清不可俟人命不可/延順風激靡草富貴者稱賢文籍雖滿腹不如一囊錢)¶
<pb:KR3l0089_WYG_024-13b>¶
(伊憂北堂上抗髒倚門邊魯生聞此辭繫而作歌曰勢/家多所宜咳唾自成珠被褐懐金玉蘭&KR0525;化為芻賢者)¶
(雖獨悟所困在群愚且各守爾分勿/復空馳驅哀哉復哀哉此是命矣夫)時司徒𡊮逢受計¶
(范曄後漢書曰𡊮逢字周陽曽祖安祖京父湯累/世三公而逢以寛厚篤信著稱於時官至司空卒)計吏¶
數百皆拜伏庭中莫敢仰視趙獨長揖逢望而異之令¶
左右讓之曰下郡計吏而揖三公何也趙曰昔酈食其¶
長揖漢王今揖三公何遽怪哉逢歛袵下堂延置上坐¶
顧語坐客曰此漢陽趙元叔也朝臣莫有過之者吾請¶
為諸君分坐¶
<pb:KR3l0089_WYG_024-14a>¶
皇甫度遼解官歸鄉(范曄後漢書曰皇甫規字威明安/定朝那人官度遼將軍與太常張)¶
(奐然明太尉叚熲紀明並/知名顯達稱為涼州三明)時有以貨得鴈門太守者書¶
刺投謁度遼卧不時起既入見問卿前在郡食鴈羙乎¶
有頃白王節信在門度遼驚據而起衣不及帶屣履出¶
迎援手入坐極歡而别時人為之語曰徒見二千石不¶
如一逢掖(范曄後漢書曰王符字節信安定臨涇人少/好學與馬融竇章張衡崔瑗友善安和之後)¶
(世務游宦更相薦引符獨耿介不同於俗以此不/得升進志意藴憤𨼆居著書三十餘篇名潜夫論)¶
李元禮恒以疾不送迎賔客積二十日乃一通客惟陳¶
<pb:KR3l0089_WYG_024-14b>¶
仲&KR0211;來輙乘輿出門迎之¶
禰正平年未及冠而孔文舉已踰五十相與為爾汝交¶
(張隲文士傳曰禰衡有逸才少與孔融交時衡/未滿二十而融已五十敬衡才秀忘年殷勤)¶
邴根矩(邴原/已見)在魏為東閣祭酒太祖北伐三郡還住昌¶
國宴士大夫酒酣太祖曰孤反鄴中諸君必來迎今日¶
明旦度皆至其不來者獨有邴祭酒耳頃之而根矩先¶
到門下通謁太祖大驚喜擥履而起迎謂根矩曰賢者¶
誠難測度孤謂君將不能來乃逺自降屈誠副饑渇之¶
<pb:KR3l0089_WYG_024-15a>¶
懐¶
王仲宣初入長安蔡中郎見而奇之時蔡才學顯著貴¶
重朝廷常車騎填巷賔客盈座聞仲宣在門倒屣迎之¶
仲宣至年既幼弱容狀短小一坐盡驚蔡曰此王公孫¶
有異才吾不如也吾家書籍文章盡當與之(魏志曰王/粲字仲宣)¶
(山陽髙平人曽祖龔祖暢父謙皆有名漢世粲避亂依/荆州劉表表以粲貎寢而體弱通侻不甚重也表卒勸)¶
(表子琮歸太祖太祖辟為丞相掾卿典畧曰粲才既髙/辯論應機鍾繇王朗等雖各為魏  相至於朝廷奏議)¶
(皆閣筆不/能措手)¶
<pb:KR3l0089_WYG_024-15b>¶
劉南郡(劉/肇)貽王濬沖筒中細布五十端為司隷所糾以¶
知而未納故得不坐然議者猶少之帝謂諸人曰以戎¶
之為行豈懐私茍得者正當不欲為異耳¶
謝㓜輿為王大將軍長史(謝鯤/已見)王平子時在敦坐見㓜¶
輿清談無倦唯歎謝長史可與言都不盼敦¶
王孝孫初為護軍府兵士(晋書曰王尼字仲孫城陽人/本兵家子寓居洛陽卓犖不)¶
(羈初入洛詣東海王越不拜越問其故尼曰/公無宰相之能是以不拜因數之言甚切)時泰山胡¶
母彦國與瑯琊王澄北地傅暢中山劉輿潁川荀&KR0201;河¶
<pb:KR3l0089_WYG_024-16a>¶
東裴遐(五人並已見善晋陽秋曰劉輿字慶孫中山人/有豪俠才筭  交結為范陽王虓所暱虓薨太)¶
(傅召之大相委/仗用為長史)共齎羊酒詣門邀孝孫門吏疏名呈護¶
軍護軍驚曰諸名士何得持羊酒來孝孫時以給府中¶
養馬諸人入就馬廄下與孝孫炙羊飲酒醉飽而去竟¶
不見護軍護軍大驚即與孝孫長假¶
王丞相常懸一麈尾著帳中後殷中軍來乃取之與中¶
軍曰今以遺汝¶
眀帝嘗引紀思逺於廣室慨然憂天下言社稷之臣欲¶
<pb:KR3l0089_WYG_024-16b>¶
無復十人如何因屈指曰君便其一紀議擬辭避帝曰¶
方欲與君善語復何事謙挹(晋書曰紀瞻字思逺丹陽/秣陵人祖亮呉尚書令瞻)¶
(少以方直知名才兼文武朝廷稱其忠亮雅正以久病/去官不聽加散騎常侍王敦作逆帝使謂之曰卿雖病)¶
(但為朕卧䕶六/軍所益多矣)¶
桓宣武取羅君章(羅含/已見)為别駕以𪠘寺喧雜非靜默所¶
居乃於城西小洲上更立茅屋竹果䕃宇伐木為牀織¶
葦為席布衣蔬食宴若有餘¶
謝萬與太傅共詣簡文萬來無衣幘可前簡文曰但前¶
<pb:KR3l0089_WYG_024-17a>¶
不須衣幘即呼使入萬著白綸巾鶴氅裘履板而前共¶
談移日¶
王仲祖病劉真長為稱藥荀令則為量水¶
荀令則為征北將軍禇公(禇/裒)長史既到禇公謂叅佐曰¶
荀生資逸群之氣將有沖天之舉諸君宜善事之¶
王東亭當之吳郡就汰公道人宿别晡許府家往瓦棺¶
寺設幔屋竟一寺東亭至汰公為設豆藿糜汰公自啖¶
一大塸東亭難汰公遂强進半甌須臾東亭行帳設名¶
<pb:KR3l0089_WYG_024-17b>¶
飲食果炙畢備汰公都無所噉¶
王敬仁有異才時賢皆重之(王&KR0113;/已見)王右軍在郡迎敬仁¶
叔仁輙同車常惡其遲後以馬迎敬仁雖風雨亦不以¶
車也(周祗隆安記曰王藴字叔仁小字阿興父濛司/徒左長史風流標望藴為鎮軍將軍亦得世譽)¶
王甲從北來詣謝公公問北方何果最勝甲云桑椹最¶
好公問可比江東何果甲云是黄柑之流公曰君乃爾¶
妄語甲不欲受妄語之名乃買駿馬候熟時馳取數十¶
枚奉公公食之以為羙語甲曰此味乃江東所無君何¶
<pb:KR3l0089_WYG_024-18a>¶
近比黄柑即引甲為賔客¶
車武子與呉𨼆之(已/見)皆以寒素博學知名武子又善於¶
賞㑹當時每有盛坐而武子不在皆云無車公不樂謝¶
公游集之日常設席待之(續晋陽秋曰車𦙍字武子南/平人父育郡主簿𦙍少為王)¶
(胡之所知及長風姿羙劭幾悟敏率/桓温在荆州取為從事一嵗至治中)¶
蕭思話從太祖登鍾山北嶺中道有磐石清泉上使於¶
石上彈琴因賜以酒謂曰相賞有松石間意(沈約宋書/曰蕭思話)¶
(南籣陵人孝懿皇后弟子也涉獵書𫝊/能隷書解音律便&KR0211;馬官至鎮西將軍)¶
<pb:KR3l0089_WYG_024-18b>¶
宋太祖嘗曰人仕宦非唯須才然亦須運命每有好官¶
缺我未嘗不先憶羊𤣥保¶
羊𤣥保善奕棋棋品第三太祖與賭郡戲勝以𥙷宣城¶
太守¶
王髙麗年十四五時四月八日在彭城佛寺中戲謝混¶
一見以㯽榔贈之執王手語曰王郎謝叔源可與周旋¶
否¶
羊敬元嘗詣謝領軍(混/)謝拂席改服然後見之時康樂¶
<pb:KR3l0089_WYG_024-19a>¶
在坐退吿宣逺曰望蔡(謝混襲封/望蔡侯)見羊欣遂易衣改席¶
由此益知名¶
廬陵王(義/真)聰眀愛文義而輕動無徳業與陳郡謝靈運¶
瑯琊顔延之沙門慧琳(𢎞明集何承天曰冶城/慧琳道人作白黒論)並周旋¶
異常都督徐羡之嫌其暱狎過甚嘗使范晏從容戒之¶
義真曰靈運空疎延之隘薄魏文帝云鮮能以名節自¶
立者但性情所得未能忘言於悟賞故與之遊耳¶
王蒨玉(王球/已見)除尚書僕射素有脚疾常還家卧不時入¶
<pb:KR3l0089_WYG_024-19b>¶
直江夏王(義/恭)啓宋文帝曰王球誠有素譽頗以物外自¶
許端任要切或非所長帝曰誠知如此要是時望所歸¶
昔周伯仁終日飲酒而居此職蓋所以崇素徳也遂見¶
優容後以白衣領職¶
新安王子鸞豫章王子尚嘗詣曇濟道人於八公山道¶
人設茶茗子尚味之曰此甘露也何云茶茗焉¶
王僕射(王儉/已見)髙自標位嘗自比漢李膺時人呼儉府為¶
入芙蓉池嘗用庾杲之為衛軍長史謂人曰昔𡊮公作¶
<pb:KR3l0089_WYG_024-20a>¶
衛軍欲用我為長史雖不獲就要是意向如此今亦應¶
須我輩人也¶
柳惔與兄恱小時齊名王僕射一日造世隆宅世隆謂¶
為詣已及至門唯求恱與惔遣謂世隆曰賢子俱有盛¶
才一日見顧今故報禮若仍相造似非本意恐年少窺¶
人(南史曰柳世隆長子恱字文殊少有清致位中書郎/次子惔字文通好學工文尤曉音律少與兄恱齊名)¶
(仕至尚書/左僕射)¶
范尚書(范雲/已見)大武帝十三嵗嘗侍宴帝謂臨川鄱陽王¶
<pb:KR3l0089_WYG_024-20b>¶
曰(南史曰臨川名宏鄱/陽名恢武帝二弟也)我與范尚書少便親善申四海¶
之敬今為天下主此禮遂革汝宜代我呼范為兄二王¶
下席拜與雲同車還省¶
孔休源為晋安王長史(梁書曰孔休源字慶緒㑹稽人/晋尚書沖八世孫沖即愉之世)¶
(父休源從沈麟士受經梁臺建與劉之遴同為太學博/士當時以為羙𨕖後為晋安王長史加金紫光禄大夫)¶
王深相倚仗嘗於齋中别施一榻云此是孔長史坐(續/世)¶
(說曰昭明太子亡後召休源入宴居殿與群公㕘定謀/議立晋安王為太子公卿珥貂挿筆奏決於休源前休)¶
(源怡然無愧時/人名為兼天子)¶
<pb:KR3l0089_WYG_024-21a>¶
孔休源來都寓止少府孔登舍范侍中(雲/)到少府登謂¶
詣已拂筵整帶備水陸之品范停箸命休源休源命取¶
其常膳正有赤倉米飯蒸鮑魚范食休源食都不舉主¶
人之饌髙談竟日同載還家¶
陶貞白𨼆茅山武帝每有征討大事輙先以咨訪月中¶
常有數信時人謂為山中宰相¶
到溉山池有奇礓石長一丈六尺梁武賭得之即迎置¶
華林宴居殿前移石三日都下傾城縱觀時謂之到公¶
<pb:KR3l0089_WYG_024-21b>¶
石¶
盧辨素重㓂雋待以師友之禮每閑暇輙詣雋燕語彌¶
日恒云不見西安君煩憂不遣¶
後周冦雋明帝與之同席而坐顧問洛陽故事雋身長¶
八尺鬚𩯭皓然容止端詳音韻清朗帝不覺屢為之前¶
膝及雋辭還帝親執其手曰公年徳俱尊朕所欽向乞¶
言之事所望於公宜數相見以慰虚想即以御輿令於¶
帝前乘出¶
<pb:KR3l0089_WYG_024-22a>¶
高熲在隋文帝朝任寄隆重當時莫比(隋書曰髙熲字/昭𤣥渤海蓨人)¶
(明敏有器局隋文帝知熲習兵事用為府/司録及受禪拜尚書左僕射封渤海郡公)呼為獨孤而¶
不名(北史曰熲父賔仕東魏大統中棄官奔/西魏獨孤信引為僚佐賜姓獨孤氏)帝嘗語之¶
曰伐陳之役人云公反朕已斬之君臣道合非青蠅可¶
間也將軍盧賁等前後短熲於帝皆被疎絀因謂熲曰¶
獨孤猶鏡也每被磨瑩皎然益明¶
李徳林毎賛平陳之計隋髙祖以馬鞭南指曰待平陳¶
之後㑹以七寳莊嚴公¶
<pb:KR3l0089_WYG_024-22b>¶
張沛在同州時任正名為録事劉幽求為朝邑尉沛奴¶
下諸官而獨呼二公為劉大任大若平常之交¶
張嘉貞免歸鄉里御史張循憲採訪河東薦嘉貞材堪¶
憲官則天召見垂簾與之語嘉貞奏曰臣以草萊得謁¶
九重是千載一遇只尺之間如隔雲霧竟不覩日月恐¶
君臣之道有所未盡則天遽令捲簾¶
中宗於立春日内出綵花賜近臣時武平一應制詩最¶
羙中宗云平一年雖最少文甚警新恱紅蕋之先開訝¶
<pb:KR3l0089_WYG_024-23a>¶
黄鶯之未囀循還吟咀賞歎兼懐今更賜花一枝以彰¶
其羙所賜學士花令揷頭上平一左右交揷因舞蹈拜¶
謝時崔日用乘酣飲欲奪平一所賜花上於簾下見之¶
謂平一曰日用何為奪卿花平一跪奏曰讀書萬卷從¶
日用滿口虚張賜花一枝學平一終身不獲上及侍臣¶
大笑因更賜酒一杯當時歎羙(唐詩紀事曰武平一名/甄以字行武后時畏禍)¶
(𨼆嵩山中宗雖宴豫常因詩規戒然不能卓/然自引去明皇時終亦被謫雖謫而名不衰)¶
眀皇在便殿甚思姚元崇論時務時七月十五日苦雨¶
<pb:KR3l0089_WYG_024-23b>¶
不止泥濘盈尺上令待制者擡步輦召學士來時元崇¶
為翰長中外榮之¶
肅宗夜坐地爐燒二梨以賜李泌潁王恃恩固求上不¶
許曰汝飽食肉先生絶粒何乃爭耶(李鄴侯家𫝊曰時/諸王請聫句潁王)¶
(曰先生年幾許顔色似童兒信王曰夜枕九仙骨朝披/一品衣益王曰不食千鍾粟惟飡兩顆棃上曰天生此)¶
(間氣助我/化無為)¶
蕭茂挺父旻以莒丞抵罪隷士往訴於府佐張惟一惟¶
一曰旻有佳兒吾以旻獲譴不憾乃平宥之¶
<pb:KR3l0089_WYG_024-24a>¶
楊綰在代宗朝恩遇甚厚綰時有疾毎引見延英特許¶
扶入綰亡後帝語侍臣曰天不使朕致太平何奪我楊¶
綰之速¶
徳宗狩山南道路險澁與從官相失夜召陸贄不得帝¶
驚且泣詔軍中得贄者賞千金久之上謁帝喜見顔間¶
太子以下皆賀¶
韋綬在翰林(劉昫唐書曰韋綬徳宗朝為翰林學士貞/元之政多㕘決於内署綬所議多合中道)¶
(然畏慎致傷晚多/心疾故不極其用)徳宗嘗至其院韋妃從幸㑹綬方寢¶
<pb:KR3l0089_WYG_024-24b>¶
學士鄭絪欲馳吿之帝不許時適大寒帝以妃蜀纈袍¶
覆而去(唐詩紀事曰鄭絪字文明善屬文所交皆天下/名士憲宗初拜相四年罷絪守道寡欲所居不)¶
(為烜赫事/以篤實稱)¶
白尚書姬人樊素善歌小蠻善舞年既髙邁而小蠻方¶
豐艷因為楊柳詞以託意曰一樹春風萬萬枝嫰於金¶
色軟於絲永豐坊裡東南角盡日無人屬阿誰及宣宗¶
朝國樂唱是詞上問誰詞永豐在何處左右具以對遂¶
因東使命取永豐柳兩枝植於禁中(摭言曰白樂天去/世大中皇帝以詩)¶
<pb:KR3l0089_WYG_024-25a>¶
(弔之曰綴玉聨珠六十年誰教㝠路作詩仙浮雲不繫/名居易造化無為字樂天童子解吟長恨曲胡兒能唱)¶
(琵琶篇文章已滿行人/耳一度思卿一愴然)¶
牛奇章帥維揚日杜牧在幕中杜夜間微服狎遊公以¶
街子數輩潜隨以防不虞後杜以拾遺召公以縱逸為¶
戒杜始𨼆諱公取一篋示杜皆街子輩報帖言杜書記¶
平善¶
柳公綽在山南時牛僧孺罷相鎮江夏公綽具戎容於¶
郵舍候之軍吏以漢上地髙於鄂疑公綽禮太過公綽¶
<pb:KR3l0089_WYG_024-25b>¶
曰奇章纔離台席方鎮重宰相是尊朝廷也竟以戎容¶
見之¶
令狐綯在翰林日夜對禁中帝命以乘輿金蓮華炬送¶
還院吏望見以為天子來俄𫝊呼曰學士歸院¶
和魯公梁貞眀三年在薛廷珪下第十三人及第後魯¶
公知舉獨愛范魯公(質/)文語范曰君文合在第一輙屈¶
居第十三人用𫝊老夫衣鉢時以為榮(五代史記曰和/凝字成績鄆州)¶
(須昌人累遷翰林學士知貢舉所取皆一時之秀漢髙/祖時拜太子太傅封魯國公唐故事知貢舉者所放進)¶
<pb:KR3l0089_WYG_024-26a>¶
(士以已及第時名次為重凝舉進士時第五後知舉𨕖/范質為第五質位至宰相封魯公皆與凝同當時以為)¶
(榮/)¶
王元之謫黄州日時蘇易簡知舉適放榜易簡奏曰禹¶
偁翰苑名儒今乞以全榜諸生送於郊外上從其請¶
錢文僖(維/演)守西都謝希深歐陽永叔同在幕下一日游¶
嵩山自潁陽歸暮抵龍門香山俄而雪作登石樓望都¶
城各有所懐忽於烟靄中有車馬渡伊水來既至則文¶
僖遣厨傳歌妓至𫝊公語曰山行良佳少留龍門賞雪¶
<pb:KR3l0089_WYG_024-26b>¶
無遽歸也其髙曠愛才如此(周煇清波雜志曰思公既/貶漢東王文康公曙代為)¶
(留守一日訝幕客多遊責曰君等自比冦萊公何如萊/公尚坐奢縱取禍况其下者衆不敢對永叔取手板起)¶
(立曰萊公之禍不在杯酒在老不知退/耳時文康年已髙為之動四座偉之)¶
范蜀公(鎮/)毎對客尊嚴靜重言有條理客亦不敢慢易¶
獨敬重蘇子瞻子瞻來則掀髯鼓掌旁若無人¶
陸士規布衣工詩秦檜喜之嘗挾秦書干臨川守餽遺¶
不滿意升堂嫚罵守懼以書白秦自解秦怒陸甚陸請¶
見不出然猶令其子小相見之問其近作陸誦其黄陵¶
<pb:KR3l0089_WYG_024-27a>¶
廟一絶云東風吹草綠離離路入黄陵古廟西帝子不¶
知春又去亂山無主鷓鴣啼小相入誦之秦吟賞再四¶
即命請見待之如初¶
元仁宗拜趙文敏為學士承㫖眷之甚厚常呼其字而¶
不名¶
有人言國史所載不宜使趙孟頫知帝曰趙子昂世祖¶
皇帝所簡㧞朕優以禮貎置在館閣典司述作𫝊之後¶
世此屬呶呶何也俄賜鈔五百錠語侍臣曰中書每言¶
<pb:KR3l0089_WYG_024-27b>¶
國用不足必持而不與其以普慶寺别貯鈔給之¶
趙承㫖或累月不至官帝以問左右皆謂其年老畏寒¶
帝特敕御府賜貂䑕裘¶
　　傷逝二十四¶
夫死生去來特旦暮耳而昔人傷之無乃幾於怛化耶¶
杜輔𤣥有言共隂而息尚有將别之悲竆轍以遊亦興¶
中途之歎况情之所鍾正在我輩往而不返能無傷乎¶
若氣機迴環逝川不息固當知之濠上耳¶
<pb:KR3l0089_WYG_024-28a>¶
龔勝死(漢書曰龔勝字君賔楚/人王莽徵之不食而死)楚父老來弔哭甚哀既¶
而歎曰薰以香自燒膏以眀自煎嗟哉龔生竟天天年¶
非吾徒也(徐州先賢𫝊曰楚老/者彭城之𨼆人也)¶
范巨卿(謝承後漢書曰范式字巨卿山陽金鄉人一名/汜少尚節義游學京師同業有長沙陳平子與)¶
(式未相見被病將亡謂其妻曰范巨卿烈士可託死吾/殁後以尸埋巨卿户前裂素為書以遺巨卿時式出行)¶
(適還省書愴然向墳揖哭以為死友營䕶平子妻兒身/自送䘮於臨湘未至四五里委素書於柩上哭别而去)¶
(其兄弟尋/求不復見)與張元伯為友(范曄後漢書曰張劭字元伯/汝南人與范巨卿交二人吿)¶
(歸鄉里式謂元伯曰後二年當還將過拜尊親見孺子/焉共剋期日後期至元伯具以白母請設𩜹候之母曰)¶
<pb:KR3l0089_WYG_024-28b>¶
(千里結言爾何相信之審耶對曰巨卿信士必不乖違/母曰若然當為爾醖酒至日巨卿果到升堂拜飲盡歡)¶
(而/別)後元伯寢疾同郡郅君章殷子徵晨夜省視元伯臨¶
盡歎曰恨不見吾死友子徵曰吾與君章盡心於子是¶
非死友復欲誰求元伯曰若二子者吾生友耳山陽范¶
巨卿所謂死友也元伯尋卒范忽夢見元伯𤣥冕垂纓¶
屣履而呼曰巨卿吾以某日死當以爾時𦵏永歸黄泉¶
子未我忘豈能相及范恍然覺寤悲歎泣下范時為郡¶
功曹具吿太守請往奔䘮便具服投其𦵏日范未及到¶
<pb:KR3l0089_WYG_024-29a>¶
而䘮已發引柩不肯前其母撫之曰元伯豈有望耶遂¶
停移時見有素車白馬號哭而來其母云是必范巨卿¶
也巨卿既至叩棺言曰行矣元伯死生異路永從此辭¶
㑹𦵏千人皆為揮涕范執紼引柩䘮乃得前¶
陳蕃竇武為中官所害郭林宗哭之于野慟既而歎曰¶
人之云亡邦國殄瘁瞻烏爰止不知于誰之屋¶
徐孺子(徐穉/已見)前後為群公所辟雖不就有死䘮萬里赴¶
弔常預炙雞一隻以一兩綿漬酒日中曝乾以裹雞徑¶
<pb:KR3l0089_WYG_024-29b>¶
到所赴冡隧外以水漬綿使有酒氣升米飯白茅為籍¶
以雞置前啜酒畢留謁即去不見䘮主(皇甫謐髙士𫝊/曰徐穉仁讓聞)¶
(於天下黄瓊辟公府不詣黄死穉/負笈徒步三千里到瓊墓致酹)¶
蔡中郎死縉紳諸儒莫不流涕鄭康成(鄭𤣥/已見)聞而歎曰¶
漢世之事誰與正之¶
孔北海(孔融/已見)與蔡中郎(蔡邕/已見)素厚中郎亡後有虎賁士¶
貎𩔖於蔡北海每酒後引與共坐曰雖無老成人尚有¶
典刑¶
<pb:KR3l0089_WYG_024-30a>¶
魏文帝(曹丕/已見)愛楊徳祖(楊修/已見)才羙徳祖誅後帝追憶之¶
徳祖嘗以寳劒與文帝帝後佩之吿左右曰此楊修劒¶
也¶
樓𤣥到廣州宻求虞仲翔故宅處徘徊躑躅哀歎悽愴¶
不能自勝¶
陸士衡士龍與弟躭同時遇害㕘軍孫恵歎曰不意三¶
陸相携亂朝一朝湮滅道業淪䘮痛酷之深荼毒難言¶
國䘮雋望悲豈一人其為州里悼痛如此¶
<pb:KR3l0089_WYG_024-30b>¶
潘安仁與石季倫同刑東市石謂潘曰天下殺英雄卿¶
復何為爾潘曰俊士填溝壑餘波來及人¶
衛洗馬亡謝幼輿哭之慟曰棟梁折矣何得不哀¶
荀中郎亡後(荀羡已見八晋中興書曰荀令則鎮淮隂/時年二十  中興方伯未有如羡之少者)¶
(石季龍死胡中人亂羡移鎮下邳/撫納降附甚得衆心卒年三十八)穆帝歎曰荀令則王¶
敬和(晋中興書曰王洽字敬和丞相導第三子累遷呉/郡内史為士民所懐徵拜中領軍尋加中書令年)¶
(二十/六卒)相繼凋落股肱腹心將復誰寄¶
王東亭亡後桓敬道與㑹稽王道子書曰元琳神情朗¶
<pb:KR3l0089_WYG_024-31a>¶
悟經史明徹風流之羙公私所寄忽爾䘮失歎悼之深¶
豈惟風流相悼而已¶
王文度與竺法師友善(髙逸沙門𫝊曰竺法深不知其/俗姓蓋衣冠之𦙍道徽髙扇譽)¶
(播山東值永嘉亂投迹揚土居止京邑内持法綱外允/具瞻𢎞道法師也以業慈清淨而不耐風塵考室剡東)¶
(二百里&KR2192;山同遊十餘人髙棲浩然支道林宗其風/範與髙麗道人書稱其徳行年七十九終于山中)每¶
共論幽明報應便要先死者當報其事後經年王忽見¶
法師來云貧道已死罪福皆不虚唯當勤&KR0113;道徳以升¶
濟神眀耳言訖不見王亦尋没¶
<pb:KR3l0089_WYG_024-31b>¶
羊曇少為謝太傅所知(晋書曰羊曇者泰山人知/名士也為謝公所愛重)太傅¶
亡後羊輟樂彌年行不由西州路嘗因石頭大醉扶路¶
唱樂不覺至州門左右白曰此西州門羊悲感不已以¶
馬策叩扉詠曹子建詩曰生存華屋處零落歸山丘慟¶
哭而去¶
范蔚宗謀逆被繫上有白團扇甚佳送曄令出詩賦羙¶
句曄攬筆書曰去白日之昭昭襲長夜之悠悠上為循¶
覽悽然(沈約宋書曰范曄字蔚宗順陽人也少好學/為髙祖相國掾稍遷太子詹事坐謀反誅)¶
<pb:KR3l0089_WYG_024-32a>¶
宗少文(宗炳/已見)妻羅亦有髙情與少文協趣羅亡後少文¶
哀之過甚既而輟哭尋理悲情頓釋謂沙門慧堅曰死¶
生之分未易可達三復至教方能遣哀¶
王曇首亡文帝臨慟歎曰王詹事所疾不救國之衰也¶
中書舍人周﨣侍側曰王家欲衰賢者先殞帝曰直是¶
我家衰耳¶
張思曼亡後從弟融齎酒於靈前酌酒慟哭曰阿兄風¶
流頓盡¶
<pb:KR3l0089_WYG_024-32b>¶
齊豫章王亡梁武哀痛敕王元長(融/)為銘王作銘曰半¶
岳摧峰中河墜月帝流涕曰此正吾所欲言¶
劉孝陵為太子中庶子俄而病卒(南史曰劉遵字孝陵/彭城安上里人祖勔)¶
(贈司空父悛散騎常侍孝陵清雅/有學行工屬文仕至太子中庶子)太子與其從兄孝儀¶
令曰賢從弟中庶孝友淳深立身貞固内含玉潤外表¶
瀾清言行相符終始如一文史該富琬琰為心辭章辨¶
博𤣥黄成采既以鳴謙表性又以難進自居益者三友¶
此實其人及𢎞道下邑未申善政而能使人結去思野¶
<pb:KR3l0089_WYG_024-33a>¶
多馴翟此亦威鳳一羽足以驗其五徳(南史曰劉潜字/孝儀祖勔父繪)¶
(孝儀㓜孤與諸兄弟相朂以學並工屬文孝/綽嘗曰三筆六詩三即孝儀六即孝威也)¶
王威明(王規/已見)亡後昭明與湘東王書曰王威明風韻遒¶
正神峰標映千里絶迹百尺無枝實俊人也一爾過隙¶
永歸長夜金刀掩鋩長淮絶涸去歲冬中已傷劉子今¶
兹寒孟復悼王生俱往之傷信非虚說(梁書曰蕭繹字/世誠封湘東王)¶
(後即大位為世/祖孝元皇帝)¶
到長史亡昭明與晋安王令曰明北兖到長史遂相係¶
<pb:KR3l0089_WYG_024-33b>¶
凋落傷怛悲惋不能已已去嵗陸太常殂殁今兹二賢¶
長謝陸生資忠履貞冰清玉潔文該四始學遍九流髙¶
情勝氣貞然直上明公儒學稽古淳厚篤誠立身行道¶
始終如一儻值夫子必升孔堂到子風神開爽文義可¶
觀當官莅事介然無私皆海内之俊乂東序之秘寳此¶
之嗟惜更復何論但遊處周旋並淹歲序造膝忠規豈¶
可勝說幸免祗悔實二三子之力談對如昨音言在耳¶
零落相仍皆成異物每一念至何時可言天下之寳理¶
<pb:KR3l0089_WYG_024-34a>¶
當惻愴近張新安乂致物故其人文筆𢎞雅亦足嗟惜¶
隨弟府朝東西日久尤當傷懐也人物零落特可傷惋¶
屬有今信乃復及之(梁書曰蕭綱字世纉昭明母弟也/封晋安王後即大位為太宗簡文)¶
(皇/帝)¶
梁簡文為侯景幽縶題壁自叙云有梁正士蘭陵蕭世¶
纉立身行道終始如一風雨如晦雞鳴不已弗欺暗室¶
豈况三光數至於此命也如何(三國典畧曰簡文為侯/景所幽作連珠曰吾聞)¶
(道行則五福俱凑運閉則六極所鍾是以/麟出而悲豈唯孔子途窮則慟寧止嗣宗)¶
<pb:KR3l0089_WYG_024-34b>¶
孫右軍(孫璉/已見)亡後江總為其誌銘後主又題銘後四十¶
字遣左民尚書蔡徵宣敕就宅鐫之其詞曰秋風動竹¶
烟水驚波幾人樵徑何處山阿今時日月宿昔綺羅天¶
長路逺地久雲多功臣未勒此意如何時論咸以為榮¶
崔浩誅後眭夸為之素服受鄉人弔喭歎曰崔公既死¶
誰能更容眭夸¶
咸陽王窮極驕奢姬妾數十意尚不已後以叛誅宫人¶
為之歌曰可憐咸陽王奈何作事悞金牀玉几不能眠¶
<pb:KR3l0089_WYG_024-35a>¶
夜蹋霜與露洛水湛湛彌岸長行人那得渡其歌流𫝊¶
江表北人在南者雖至富貴弦歌奏之莫不灑泣(北史/曰咸)¶
(陽王禧魏獻/文皇帝子也)¶
盧元明與潁川王由友善忽夜夢由擕酒就之言别賦¶
詩及明憶其十字云自兹一去後朝市不復遊元明歎¶
曰由性不狎俗旅寄人間乃今有夢又復如此必有他¶
故經三日果聞由為亂兵所害¶
夏侯夬好酒(北史曰夏侯夬字元廷魏驃/騎將軍道遷子也性好酒)與南人辛諶¶
<pb:KR3l0089_WYG_024-35b>¶
庾遵江文遥終日遊聚酣飲之際恒相謂曰人生局促¶
何殊朝露坐上相看先後之間耳脫有先亡者當於良¶
辰羙景靈前飲燕倘或有知庶共為樂及夬亡後三月¶
上已諸人相率至夬靈前酌酒爾日天隂室中微闇咸¶
見夬在坐衣服形容不異平昔時執杯酒似若獻酬但¶
無語耳¶
裴伯茂嗜酒疎傲以傷性致殞殯於家園友人常景李¶
渾王元景盧元明魏季景李騫等十許人於墓旁致酒¶
<pb:KR3l0089_WYG_024-36a>¶
設祭哀哭涕泣一飲一酬曰裴中書魂而有靈知吾曹¶
也乃各賦詩一篇李騫以魏收亦與之友寄以示收收¶
時在晋陽乃同其作論叙伯茂云臨風想𤣥度對酒思¶
公榮時人以伯茂性誕傲謂收詩頗得事實(北史曰裴/伯茂河東)¶
(聞喜人魏冀州刺史徽之後也學涉群書文藻富/贍釋褐奉朝請後為廣平王文學加中軍大將軍)¶
柳匡道博涉群書辭彩雅贍與𢎞農楊素友善栁卒素¶
誄之曰山陽王弼風流長逝潁川荀粲零落無時&KR0113;竹¶
夾池永絶梁園之賜長楊映沼無復洛川之文其為士¶
<pb:KR3l0089_WYG_024-36b>¶
友痛惜如此(北史曰柳𢎞字匡道河東解人少聰頴工/草隷辭彩雅贍與𢎞農楊素為莫逆交除)¶
(内史/上士)¶
唐太宗語房梁公(房𤣥齡/已見)曰以銅為鏡可正衣冠以古¶
為鏡可知興替以人為鏡可明得失朕嘗寳此三鏡用¶
防己過今魏徵殂逝遂亡一鏡矣¶
杜如晦亡後帝嘗賜房𤣥齡黄銀帶語之曰昔如晦與¶
公同輔朕今獨見公因泫然流淚曰世𫝊黄銀鬼神所¶
畏更取金帶遣𤣥齡送其家¶
<pb:KR3l0089_WYG_024-37a>¶
岑文本從太宗伐遼至幽州卒太宗撫之流涕其夕聞¶
警鼓之聲曰文本殞逝情深惻怛今宵夜警所不忍聞¶
命停之¶
元魯山亡族弟道州(元結/已見)哭之至慟或曰子哭無乃過¶
哀道州曰若知禮之過而不知情之至¶
朱梁末帝唐莊宗納其妃郭氏許收葬末帝殷鵬作誌¶
文警句云七月有期不見望陵之妾九疑無色空餘泣¶
竹之妃聞者為之悽然¶
<pb:KR3l0089_WYG_024-37b>¶
雷宣徽頗涉道書因讀史廢書流涕曰功名者貪夫之¶
鈎餌横戈開邉枝劒討叛死生食息之不顧及其死也¶
一棺戢身萬事都已悲夫(東都事畧曰雷有終同州郃/陽人殿中御史徳驤子也以)¶
(父任為萊蕪尉有平賊功授保信軍留後契丹入冦/真宗幸澶淵有終赴援威聲甚震召拜宣徽北院使)¶
江鄰幾云(宋史曰江休復字鄰幾開封陳留人强學博/覽為文淳雅尤善於詩喜琴奕飲酒不以聲)¶
(利為意為藍田尉騎驢之官每據鞍讀書至迷失道嘗/獻所著書召試集賢校理與蘇舜欽遊坐預進奏院祠)¶
(神㑹落職監/蔡州商稅)胡翼之凶訃至京錢公輔學士與太學生¶
徒百餘人詣興國戒壇院舉哀又自陳師䘮給二日假¶
<pb:KR3l0089_WYG_024-38a>¶
近時無復此事(五朝名臣言行録曰胡瑗字翼之與孫/明復石守道同讀書泰山攻苦食淡終)¶
(夜不寢十年不歸得家問見有平安二字即投之澗中/不復展讀以范文正薦官太常博士學者稱為安定先)¶
(生/)¶
蘇子瞻云昔劉原父酒酣誦陳季弼吿陳元龍語(陳矯/語已)¶
(見言語/篇中)因仰天太息此自原父舒其胷中磊塊之氣吾¶
嘗作詩云平生我亦輕餘子晚歲人誰念此翁記原父¶
語也原父没尚有貢父在每與語强人意今復死矣何¶
時復見此俊傑人乎¶
<pb:KR3l0089_WYG_024-38b>¶
東坡初入荆溪有樂死之語繼而抱疾稍革徑山老惟¶
琳來候坡曰萬里嶺海不死而歸宿田里有不起之憂¶
非命也耶然死生亦細故爾後二日將屬纊聞根先離¶
琳叩耳大聲曰端明勿忘西方坡言西方不無但箇裡¶
著力不得語畢而終¶
彭器資久在侍從剛明正直朝野推重晚娶宋氏有姿¶
色器資承順惟恐不及後出守九江病中忽索紙筆大¶
書云宿世寃家五年夫婦從今以後不打這皷投筆而¶
<pb:KR3l0089_WYG_024-39a>¶
逝(宋史曰彭汝礪字器資饒州鄱陽人舉進士第一神/宗用為監察御史漢陽軍呉處厚得蔡確安州詩上)¶
(之傅㑹解釋以為怨謗諫官交章請治之汝礪曰此羅/織之漸也數上疏論列落職知徐州初汝礪論吕嘉問)¶
(事與確異趣徙外十年後治嘉問他獄以不阿執/政坐奪二官至是又為確得罪人以此益賢之)¶
自昔名公下世太學生必相率至佛宫薦悼王荆公薨¶
太學録朱朝偉作薦文以公好佛其間多用佛語東坡¶
訃至京師王定國及李豸皆有疏文張耒時知潁州聞¶
坡卒出俸於薦福禪寺修供以致師尊之哀乃遭論列¶
責房州别駕¶
<pb:KR3l0089_WYG_024-39b>¶
元祐黨籍皆一時名賢逮宣和中往往多在鬼録獨劉¶
器之范徳孺二公在未幾器之訃至晁以道對賔客誦¶
南嶽新摧天柱峰之句至哽咽不得語客皆抆&KR0703;以道¶
徐曰耆哲凋䘮殆盡緩急將柰何客曰世未嘗乏材前¶
輩雖有殄瘁之感安知無後來之秀以道曰人材於世¶
譬如名方靈藥之於病世之集名方儲靈藥者多矣然¶
不肯先疾而備至於疾既彌留始閱方書而治藥材不¶
如見成湯劑為應所須而取効速也時坐客無不深味¶
<pb:KR3l0089_WYG_024-40a>¶
其言¶
　¶
　¶
　¶
　¶
　¶
　¶
　¶
<pb:KR3l0089_WYG_024-40b>¶
　¶
　¶
　¶
　¶
　¶
　¶
　¶
　語林卷二十四¶
